68 DE BELLO (21an

regno controversias componere vellet, ab Achilla lacessitus
proelio superior discedit potiturque Ptolemaeo rege Pharoque
insula et Pothinum procuratorem regni interficit, c. CV—CXIL

1 Ι. Dictatore habente comitia Caesare consules crean-
tur Iulius Caesar et P. Servilius: is enim erat annus, quo
2 per leges ei consulem fieri liceret. His rebus confectiS,
cum fides tota ltalia esset angustior neque creditae pecu-
niae solverentur, constituit, ut arbitri darentur; per eos
fierent aestimationes possessionum et rerum, vquanti quae·
que earum ante bellum fuisset, atque hae creditoribus
3 traderentur. Hoc et ad timorem novarum tabularum tol-
lendum minuendumque, qui fere bella et civiles dissen-
siones sequi consuevit, et ad debitorum tuendam existi-
4 mationem esse aptissimum existimavit. Itemque praetori-
bus tribunisque plebis rogationes ad populum ferentibus
nonnullos ambitus Pompeia lege damnatos illis tempori-
buS, quibus in urbe praesidia legionum Pompeius habue-
rat, quae iudicia aliis audientibus iudicibus, aliis senten-
tiam ferentibus singulis diebus erant perfecta, in integrum
restituit, qui se illi initio civilis belli optulerunt, si sua
opera in bello uti vellet, proinde aestimans, ac si usus
5 esset, quoniam sui fecissent potestatem. Statuerat enim,
prius hos iudicio populi dehere restitui quam suo bene-
ficio videri receptos, ne aut ingratus 111 referenda gratia
aut arrogans 111 praeripiendo populi beneficio videretur.
1 11. His rebus et feriis Latinis comitiisque omnibus
perficiendis x1 dies tribuit dictaturaque se abdicat et ab
2 urbe proficiscitur Brundisiumque pervenit. Eo legiones
XII, equitatum omnem venire iusserat. Sed tantum na-
vium reperit, ut anguste xv milia legionariorum militum,
Dc equites transportari possent: Hoc unum [inopia na-
vium] Caesari ad celeritatem conficiendi belli defuit.
a Atque hae ipsae copiae hoc infrequentiores imponuntur,
quod multi Gallicis tot bellis defecerant, longumque iter
ex Hispania magnum numerum deminuerat, et gravis
autumnus in Apulia circumque Brundisium ex saluberri-
mis Galliae et Hispaniae regionibus omnem exercitum
valitudine temptaverat.

