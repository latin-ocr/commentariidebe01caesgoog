COMM. 111. CAP. xx—m. 79

rerum , quae occupatione magistratuum et temporum
sollicitam Italiam habehant, celerem et facilem exitum
habuerunt.

XXIII. Libo profectus ab Orico cum classe, cui prae· 1
erat, navium L Brundisium venit insulamque, quae con-
tra portum Brundisinum est, occupavit, quod praestare
arbitrabatur, unum locum, qua necessarius· nostris erat
egressus, quam omnia litora ac portus custodia clausos
teneri. Hic repentino adventu naves onerarias quasdam 2
nactus incendit et unam frumento onustam abduxit ma-
gnumque nostris terrorem iniecit, et noctu militibus ac
sagittariis in terram expositis praesidium equitum deiecit
et adeo loci opportunitate profecit, uti ad Pompeium lit-
teras mitte'ret, naves reliquas, si vellet, subduci et refici
iuberet: sua classe auxilia sese Caesaris prohibiturum.

XXIIII. Erat eo tempore Antonius Brundisii3 is vir- 1
tute militum confisus scaphas navium magnarum circiter
Lx cratibus pluteisque contexit eoque milites delectos in-
posuit atque eas in litore pluribus locis separatim disposuit

-navesque triremes duas, quas Brundisi faciendas curave-
rat, per causam exercendorum remigum ad fauces portus
prodire iussit. Has cum audacius progressas Libo vidis·- 2
set, sperans intercipi posse quadriremes v· ad eas misit.
Quae cum navibus nostris appropinquassent, nostri vete·
rani in portum refugiebant, illi studio incitati incautius
sequebantur. Iam ex omnibus partibus subito Antonianae 3
scaphae signo dato se in hostes incitaverunt primoque im-
petu unam ex his· quadriremem cum remigibus defensori·
busque suis ceperunt, reliquas turpiter refugere coege-
runt. Ad hoc detrimentum accessit, ut equitibus per oram 4
maritumam ab Antonio dispositis aquari prohiberentur.
Qua necessitate et ignominia permotus Libo discessit a
Brundisio obsessionemque nostrorum omisit.

XXV. Multi iam menses erant et hiems praecipita· ι
verat, neque Brundisio naves legionesque ad Caesarem
veniebant. Ac nonnullae eius rei praetermissae occasio-

nes Caesari videbantur, quod certe saepe flaverant venti,
quibus necessario committendum existimabat. Quanto· 2

